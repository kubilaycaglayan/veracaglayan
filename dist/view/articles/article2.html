<!DOCTYPE html>
<html lang="en">
<head>
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://stackpath.bootstrapcdn.com/bootstrap/4.5.2/css/bootstrap.min.css" integrity="sha384-JcKb8q3iqJ61gNV9KGb8thSsNjpSL0n8PARn9HuZOnIxN0hoP+VmmDGMN5t9UJ0Z" crossorigin="anonymous">
    <script src="https://kit.fontawesome.com/2c6133bcaa.js" crossorigin="anonymous"></script>
    <link rel="shortcut icon" href="vera.png" type="image/x-icon">
    <title>Uzm.Psk. Vera Çağlayan</title>
    <link rel="stylesheet" href="../../styles/article.css">

  </head>
</head>
<body>
  <article>
    <a class="return-button btn btn-secondary d-flex justify-content-center align-items-center" href="../../index.html">
      <i class="fas fa-backward pr-1"></i>
      Geri dön
    </a>
    <div class="img-wrapper text-center">
      <img class="size-lg rounded" src="../../images/article2-1.png" alt="Uzun bir yolda yürüyen adam.">
    </div>
    <h2>Motivasyon</h2>
    <p>Eğer hayatta kalma içgüdünüz -motivasyonunuz- olmasaydı, yemek yeme ihtiyacı bile duymazdınız. Bu demektir ki, hayatta kalmaya çalışmamızın bile altında bir çeşit motivasyon yatıyor. Bu da motivasyonun ne kadar büyük  önem taşıdığının güzel bir örneği.</p>
    <p> Motivasyonun kaliteli olması önemli. Kaynağının stabil olması, içten gelmesi.
      Motivasyonun tehlikeli hallerinden biri, dopamin kaynaklı ödül sistemiyle harekete geçilmesi </p>
    <p> Empoze edilmiş amaç, yaratıcılığı daraltır. Içsel motivasyonu azaltır. Bir bakıma hepimizin motivasyon konusunda sıkıntı çekmememize şaşmamak gerek. Çünkü objektif olmak gerekirse, hepimiz bize empoze edilmiş belirli basamakları olan bir hayat örüntüsünü takip etmeye çalışıyoruz. Oku iş sahibi ol evlen çocuk yap örüntüsü belki de hepimize uygun değil ama çoğumuz yapılması gereken bunlarmış gibi davranıp bu basamakları çıkmak için kendimizde motivasyon arıyoruz.</p>
    <p>A noktasından B noktasına gitmek istediğinizi düşünelim. Yanınızda arabanız var, güzergahınızı belirlediniz, önünüze çıkabilecek problemlere karşı önleminizi bile aldınız. Tek yapmanız gereken arabaya binip gaza basmak. Fakat gaza bastığınızda yol alabilmeniz için yakıta ihtiyacınız var. İşte motivasyon da ihtiyacınız olan o yakıt. Koyduğunuz hedefe doğru ilerlemek için sahip olduğunuz enerji.  Motivasyon olmadan koyduğumuz hedeflere yürümek işkence gibi gelebiliyor, bu yüzden de çoğumuz motive hissetmeden parmağımızı bile zor kıpırdatıyoruz.</p>
    <p>Motivasyon neden önemli? Çünkü insan olmanın getirilerinden biri de sürekli gelişme ve ilerlemeye duyulan ihtiyaç ve bu ihtiyaç beraberinde motivasyona duyulan ihtiyacı da getiriyor. Kavrayabilen, gelişebilen ve değişebilen bir canlı olmamız birçok açıdan avantaj sağlasa da, bize yerimizde durmamamız konusunda da bir sorumluluk yüklüyor. Gelişmeye doğuştan güdülü olduğumuzu savunan birçok psikoloji kuramı var. Örneğin Abraham Maslow’un İhtiyaçlar Hiyerarşisi Kuramı. Maslow, hepimizin doğumdan itibaren hiyerarşik ihtiyaçlar zincirinden geçmeye çalışarak kendini gerçekleştirme halkasına ulaşmak için güdülendiğimiz düşüncesini ortaya koydu. Bu zincirin ilk halkasını temel fizyolojik ihtiyaçlarımız oluşturuyor. Temel ve ikincil fiziksel ihtiyaçlarımızdan sonra sevgi ve aitlik hissi gibi psikolojik ihtiyaçlarımızı karşılamaya güdülenmiş oluyoruz.  Zincirin her halkasını tamamladığımızda bir sonraki halkanın ihtiyaçlarını tamamlamaya doğru adım atmaya başlıyoruz.</p>
    <p>Sağlıklı bir psikolojiye sahip olmak kendine hedefler koymayı ve o hedeflere doğru adım atmayı gerektiriyor. Bir hedefe sahip olmama, değişime ve gelişime kapalı olma amaçsızlık, değersizlik duygularını ve depresyonu beraberinde getirebiliyor. Bu yüzden belirli hedeflere sahip olduğumuz hissi bizi olumsuz duygulardan koruduğu gibi, daha mutlu, değerli ve özgüvenli hissetmemizi sağlıyor.</p>
    <p>Motivasyonu anlamak için onun tanımından daha fazlasına ihtiyacımız var. Konuyla ilgili çalışmalar genelde motivasyonun çevresel, psikolojik ve biyolojik yönlerini ele alıyor. Motivasyonu daha iyi anlayabilmemiz için bizi nelerin motive ettiğini ve motivasyon türlerini  daha yakından incelememiz gerek.</p>
    <p class="sub-title">Motivasyonu Belirleyen Faktörler:</p>
    <p>İnsanı ne motive eder sorusuna verilebilecek birçok cevap bulabiliriz. Genel olarak bizi harekete geçiren özendirici faktörlerle harekete geçeriz. Bu sosyal çevremizden alacağımız olumlu bir geribildirim olabileceği gibi, süreç sonunda hissedeceğimizi tahmin ettiğimiz olumlu bir duygu da olabilir. Bu yüzden genel olarak insanları neyin motive ettiğinden ziyade bizi neyin motive ettiğinin farkındalığını kazanmak daha yararlı olabilir. Bunun için gün içinde kendinizi göreceli olarak daha motive hissettiğiniz anlarda farkındalığınızı arttırabilir ve neyin sizi motive ettiğini not edebilirsiniz.</p>
    <p> Eğer bir hedefiniz varsa bu hedefin nereden geldiği, sizin için ne kadar önemli olduğu, başaracağınıza olan inancınız da motivasyonunuzu etkileyen faktörlerdir. Bazen hedef uzaktan ne kadar çekici görünürse görünsün sizin kimliğinize veya ideal benliğinize uygun bir hedef olmayabilir. Değerlerinizle ve bu hayatta gelmek istediğiniz yerle çelişebilir. Neden kendime hayallerimle çelişen bir hedef koyayım diyorsanız, maalesef birçoğumuz kendimizi bize empoze edilen hedefler uğruna motive olmaya çalışırken buluyoruz. Siz de bu geminin sayısız yolcularından biri olduğunuzu fark edebilirisiniz. Eğer durum buysa, motive olmak sandığınızdan da güç olabilir. </p>
    <p>Hayatınız üzerinde söz hakkı olduğunuza dair inancınız hedefinize ulaşmanız için gerekli olan yakıt kaynağının anahtarına sahip olduğunuz anlamına gelir. Yaşamınızda bir şeyleri değiştirebilecek güce sahip olduğunuza inanmanız da bir o kadar önemli. Hayat sizin, bu yüzden hayatınıza dair kararlar da size ait olmalı. </p>
    <p>Bir değişim kararı aldığınızda sıradaki basamak atacağınız adımları planlamak. Önünüzde bir aksiyon haritası olursa ne yapmanız gerektiğine dair kafa karışıklığını da minimuma indirmiş olursunuz. Bu birçok çalışmayla da desteklenmiş bir argüman. Hedef belirlemede ‘SMART’ methodunu kullanırsanız amacınıza ulaşma ihtimalinizi oldukça arttırmış olursunuz. Bu method koyduğunuz hedefin şu özelliklere sahip olmasının hem motivasyonunuzu hem başarı olasılığınızı arttırdığını söylüyor:</p>
    <p>
      <ul>
        <li>S Specific (Spesifik)</li>
        <li>M Measurable (Ölçülebilir)</li>
        <li>A Achievable (Ulaşılabilir)</li>
        <li>R Relevant (İlgili)</li>
        <li>T Time Bound (Zaman Sınırlı)</li>
      </ul>
    </p>
    <p>Özetle koyduğunuz hedef belirgin olmalı, net bir şekilde tanımlanmalı. Ölçülebilir olmalı, yani hedefe ulaşmada tam olarak nerede olduğunuzu görebilmeniz gerek. Hedef, sizin hayat görüşünüz ve kimliğiniz ile örtüşen kabul edilebilir ve ulaşılabilir bir hedef olmalı. Koşullara ve zamana uygun, mantıklı olmalı. Son olarak da belirli bir zaman limiti olmalı ki, acelesi yok duygusunun önüne geçebilelim. </p>
    <p>Motivasyon kazanmanızı sağlayacak en önemli faktör ise biraz ironik; adım atmaya başlamak. Planlama ve hayal etmenin ötesinde, gerçekten adım atmak. Eğer amacımız düzenli spor yapmaksa sadece spor salonuna yazılmayı düşünmek değil, eğer hedefimiz yeni bir iş bulmaksa bunu sadece telefonda arkadaşlarımızla konuşmak değil, spor salonuna yazılmak ve iş başvurusunda bulunmak. Bir şey yapmak için motivasyon arıyorsanız en iyi motivasyonu o şeyi gerçekten yaparken bulursunuz. Adım atmaya başlamadan önce motivasyonunuzu olumsuz yönde etkileyen birçok zihinsel süreçle karşı karşıya kalabilirsiniz. Adım atmayı gözünüzde büyüttükçe büyütebilirsiniz.</p>
    <p>Sonuç olarak sizin için önemli, ulaşmaktan zevk alacağınız, ulaşma yolunda edineceğiniz deneyimlerde keyif bulabileceğiniz, gelişmenizi ve olumlu yönde değişmenizi sağlayacak iyi planlanmış içten gelen nedenlerle koyduğunuz bir hedef içi yakıt dolu bir arabayı da kendisiyle birlikte getirir. Fakat unutmayın ki aynı yakıt gibi motivasyon da kalıcı değildir. Hedefe giden yol her zaman zevkli ve kolay olmayacağı için, motivasyonunuzun da dalgalanmasını beklemek saçma olmaz. Fakat eğer yukarıda bahsettiğim faktörler üzerine çalışırsanız, nasıl tekrar motivasyonunuzu arttıracağınızın cevabını da bulmuş olursunuz.</p>

    <div class="signature font-two mb-3">Uzm.Psk. Vera Çağlayan</div>
    <a class="return-button btn btn-secondary d-flex justify-content-center align-items-center" href="../../index.html">
      <i class="fas fa-backward pr-1"></i>
      Geri dön
    </a>
  </article>
</body>
</html>


